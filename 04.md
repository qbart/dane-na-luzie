# Od pytań do struktury danych (15:50 - 16:15)

Na tym etapie nie skupiamy się jeszcze na tabelach ani typach danych - tylko na tym **co istnieje i jak to się łączy**.

Najczęściej pojawiające się obiekty:

1. Użytkownik (User)
Ktoś, kto korzysta z platformy - może się uczyć, ale może też tworzyć kursy.

2. Kurs (Course)
Zestaw treści, które użytkownik może zrealizować.

3. Lekcja (Lesson)
Część kursu - pojedynczy element do obejrzenia, wykonania lub przeczytania.

4. Udział w kursie (Enrollment)
Informacja, że dany użytkownik zapisał się na konkretny kurs.

5. Postęp w lekcjach (Lesson Progress)
Śledzenie, co użytkownik zrobił i w jakim stopniu.

6. Oceny / wyniki (opcjonalnie)
Czy użytkownik coś zaliczył, otrzymał wynik, zdał test itp.

7. Materiały, quizy itp. (opcjonalnie)
Można dodać, ale dopiero wtedy, gdy pojawią się konkretne potrzeby.

> [!TIP]
> Nie ma idealnej reprezentacji, to zawsze zależy od kontekstu.

Gdy mamy już listę elementów, ustalamy, **jak one się ze sobą łączą** - znowu na poziomie czysto logicznym:

- Jeden kurs składa się z wielu lekcji -> relacja jeden-do-wiele
- Użytkownik może być zapisany na wiele kursów -> relacja wiele-do-wielu
- Użytkownik może mieć postęp w wielu lekcjach
- Jedna lekcja może mieć wielu użytkowników robiących postęp
- Postęp dotyczy konkretnego użytkownika i konkretnej lekcji -> relacja podwójna

Profesjonalniej:
- **1:1** - jeden do jeden (one to one)
- **1:n** - jeden do wielu (one to many)
- **n:m** - wiele do wielu (many to many*)

lub:

- has one / belongs to (inverse)
- has many
- has many and belongs to many

Wizulanie (diagram):
- User -> zapisuje się -> Enrollment -> dotyczy -> Course
- Course -> zawiera -> Lesson
- User -> robi postęp -> Lesson Progress -> dotyczy -> Lesson

Zadania:

- ✏️  Opisz pozostałe dane i relacje.
- ✏️  Do każdego obiektu zastanów się nad atrybutami (kolumnami) i ich typami danych.
